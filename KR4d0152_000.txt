# -*- mode: mandoku-view; -*-
#+TITLE: 建康集
#+DATE: 2015-08-24 23:56:40.696128
#+PROPERTY: ID KR4d0152
#+PROPERTY: BASEEDITION WYG    
#+PROPERTY: JUAN 提要
<pb:KR4d0152_WYG_000-1a>¶
欽定四庫全書　　　　集部四¶
　建康集　　　　　　　　别集類三(宋/)¶
　　提要¶
　　　　(臣/)等謹案建康集八巻宋葉夢得撰夢得有¶
　　　　春秋傳已著録陳振孫書録解題載夢得總¶
　　　　集一百巻審是編八巻今俱不傳又載建康¶
　　　　集十巻乃紹興八年再鎮建康時所著此本¶
　　　　八巻與振孫所記不合書末有其孫輅題跋¶
<pb:KR4d0152_WYG_000-1b>¶
　　　　亦云八巻其為書録解題屢經傳寫誤以八¶
　　　　巻為十巻抑或舊本殘缺亡其二巻後人追¶
　　　　改輅跋以偽稱完帙則均不可考矣夢得為¶
　　　　蔡京門客章惇姻家當過江以後公論大明¶
　　　　不敢復嘘紹述之焰而所著詩話尚尊熙寧¶
　　　　而抑元祐往往於言外見之方回瀛奎律髓¶
　　　　於其送嚴壻北使一詩論之頗詳然夢得本¶
　　　　晁氏之甥猶及見張耒諸人耳濡目染終有¶
<pb:KR4d0152_WYG_000-2a>¶
　　　　典型故文章髙雅猶存北宋之遺風南渡以¶
　　　　後與陳與義可以肩隨尤揚范陸諸人皆莫¶
　　　　能及固未可以其紹聖餘黨遂掩其詞藻也¶
　　　　乾隆四十六年二月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
